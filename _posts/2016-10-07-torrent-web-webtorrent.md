---
id: 828
title: Torrent + web = Webtorrent
date: 2016-10-07T14:04:44+02:00
author: Joris
layout: post
guid: https://www.geensnor.nl/wp/?p=828
permalink: /torrent-web-webtorrent/
categories:
  - Internet
tags:
  - geinig
  - interessant
  - internet
---
<img class=" alignleft" src="https://camo.githubusercontent.com/357343e823b1c8d37418edce5ac401832eda2d27/68747470733a2f2f776562746f7272656e742e696f2f696d672f576562546f7272656e742e706e67" alt="" width="194" height="194" />Voor geinige, decentrale dingetjes zijn we hier op geensnor.nl altijd wel te porren. Een tijdje terug liep ik weer tegen zoiets aan: [webtorrents](https://webtorrent.io/). Webtorrents zijn torrents maar dan via http en de browser. Zonder iets te installeren wordt je browser een torrent client. Handig als je bestanden via internet wilt versturen of direct iets streamen. Het enige wat je hoeft te doen is naar een site als bijvoorbeeld [instant.io](https://instant.io) ([file.pizza](https://file.pizza/) kan ook)te gaan en daar een bestand in je browser te slepen. Er wordt dan een linkje aangemaakt waarmee iemand anders jouw bestand direct kan downloaden. Het als bij gewone torrents wordt de &#8220;swarm&#8221; groter als er meer mensen gaan downloaden en delen. Naast bestanden delen kan het ook gebruikt worden om website bezoekers content van een website weer opnieuw te laten delen. Op [webtorrent.io](https://webtorrent.io/) tonen ze bijvoorbeeld een film die wordt gedeeld door alle bezoekers van de site.

Nadeel is nog dat webtorrents en gewone torrents twee verschillende dingen zijn. Je kan geen webtorrents aan je torrentclient toevoegen want dat werkt niet. Er is wel een torrentclient die beide ondersteund: [Webtorrent Desktop](https://webtorrent.io/desktop/). Andere nadelen zijn dat er voor mobiel nog niet zoveel is (wel iets vaags voor iOS) en dat je wel Opera, Firefox of Chrome moet hebben. Maar dat moet je eigenlijk sowieso al.