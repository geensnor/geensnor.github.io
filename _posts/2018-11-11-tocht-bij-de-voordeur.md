---
id: 924
title: Tocht bij de voordeur
date: 2018-11-11T21:17:18+01:00
author: Erik
layout: post
guid: https://www.geensnor.nl/wp/?p=924
permalink: /tocht-bij-de-voordeur/
categories:
  - klushoekje
---
 De oplettende lezer heeft al veel eerder ontdekt. Ik heb een woning waar eigenlijk non stop wel aan te klussen valt. Het huis is uit 1925. Karakter te over&#8230;.maar daardoor ook altijd wat doen. Hee maar&#8230;..karakter Erik! De voordeur in onze woning is volgens de buurman erin gehangen door bouwvakkers&#8230;maar wel lekker zwart. Dat was volgens hem de reden dat hij er eigenlijk niet lekker inhangt. Nou goed dat zal best en hij hangt er ook niet fijn in. Onder de deur was een kier van 1 cm en aan de zijkanten was er eigenlijk te weinig ruimte voor een normale tochtstrip/profiel of tochtband. Wacht&#8230;dat leg ik ff uit  


## Tochtstrip, tochtprofiel of toch band<figure class="wp-block-image">

<img src="https://www.geensnor.nl/wp/wp-content/uploads/2018/11/tochtstrip_4_diverse_soorten_www_karwei_nl.jpg" alt="" class="wp-image-928" srcset="https://www.geensnor.nl/wp/wp-content/uploads/2018/11/tochtstrip_4_diverse_soorten_www_karwei_nl.jpg 502w, https://www.geensnor.nl/wp/wp-content/uploads/2018/11/tochtstrip_4_diverse_soorten_www_karwei_nl-300x274.jpg 300w" sizes="(max-width: 502px) 100vw, 502px" /> </figure> Die borstels&#8230;die gebruik je vooral in binnendeuren. Makkelijk te monteren en sleept fijn het stof heen en weer. Die rubberen profieltjes kun je mooi blind monteren en zijn lekker eenvoudig aan te brengen door middel van plak strips. Praktijk leert wel dat ik al heel vaak daar uren mee bezig ben geweest en uiteindelijk bleek dat het raam niet meer dicht wil. Let dus goed op de dikte. Tevens is het een beetje een jungle qua vormpjes. P profiel, D profiel, je noemt het maar. En geen idee wanneer je wat nou waar moet gebruiken. Ik weet het niet. Het is super handig en snel, en werkt best goed. Maar ze gaan los na een paar jaar, en worden ranzig, en vergaan, en zijn lelijk, en weet ik veel.  
Wat je echter ook hebt, met name voor voordeuren, zijn tochtstrips aan een aluminiumprofieltjes. Inbouw en opbouw. Moderne deuren (na 1975) zijn eigenlijk standaard voorzien met [inbouw tochtstrip](https://www.elton.nl/professional/inbouw-tochtprofielen/inbouwprofiel-aib-3n-25). Die zit mooi aan de binnenzijde van het kozijn, en zie je dus niet. <figure class="wp-block-image">![](https://www.elton.nl/afbeeldingen/aib-3n-25.00.17023770.jpg) <figcaption>Inbouwtochtstrip</figcaption> </figure>  
Maar goed..daarvoor moet je dus wel ruimte hebben. In mijn huis hadden de zwartwerkers er voor gekozen om die ruimte niet over te laten dus zat de deur strak tegen het kozijn. No way dat daar nog een tochtprofiel tussen kan zonder dat ik de deur opnieuw uit het kozijn moest halen en de scharnieren moest verplaatsen. Gelukkig heb je daarvoor ook opbouw tochtprofielen.  
<figure class="wp-block-image">![](https://www.elton.nl/afbeeldingen/arp2.00.17023770.jpg) <figcaption>en de opbouw variant.</figcaption> </figure> Enige nadeel. Je ziet wel die alu profieltjes aan de buitenkant van je huis. Let bij montage er ook even op dat aan de bovenkant het profiel er nog wel tussen past. Laat dus 2 cm over aan de bovenkant. Ook aan de dorpelzijde goed opletten. Je kan niet in de hardstenen dorpel timmeren dus een drupje montagekit doet wonderen.