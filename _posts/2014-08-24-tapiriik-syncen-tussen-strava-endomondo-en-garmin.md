---
id: 574
title: 'tapiriik &#8211; Syncen tussen strava, endomondo en Garmin'
date: 2014-08-24T12:39:38+02:00
author: Erik
layout: post
guid: https://www.geensnor.nl/wp/?p=574
permalink: /tapiriik-syncen-tussen-strava-endomondo-en-garmin/
categories:
  - Wielrennerij
  - Handig
---
<img class="alignnone" src="https://www.maartensport.nl/wp-content/uploads/2013/07/Screen-Shot-2013-07-14-at-1.31.20-PM.png" alt="" width="591" height="251" />

Je bent over de 30 en je hebt, ondanks je voornemen om nooit zo te worden, een te dure racefiets en alsnog geld over voor gadgets. Zo gaat het leven, blijkbaar, en dus koop je van gekheid een hippe smartphone waarmee je mooi je ritjes via GPS kan bijhouden. Omdat die accu van je telefoon toch niet helemaal top is, ondanks de 600 euro die je er tegen aan hebt gegooid, koop je ook nog maar een losse garmin. Niet omdat het nodig is, maar het is toch wel verdomde handig en een mooi excuus om weer een tijdje aan te kloten met nog meer software en gps track applicaties. En je weet nu tenminste hoe hoog je cadans is en die hartslag informatie komt ook vast nog wel eens van pas.

Dus, daar sta je dan. Met je strava, endomondo en inmiddels ook garmin connect ritjes. Beetje de gpx bij strava downloaden en weer uploaden bij endomondo. Immers, je wilt eten hoe snel je bent om dat ene segmentje maar ondertussen gaat de [Geensnor Challenge](https://www.geensnor.nl/wp/?page_id=153) ook gewoon door. Maar dat resulteerde in ongeveer 10 minuten downloaden/uploaden en syncen voor 1 ritje. Niet handig.

Daar liepen meer mensen tegen aan en dus ontwikkelde iemand [tapiriik](https://www.tapiriik.com). Goede naam. Wat het doet? Het synct eigenlijk alle tracks/trainingen/gpx/etc. tussen de verschillende diensten. Met 1 druk op de knop staat alles in strava, endomondo en garmin gelijk. Voor een klein bedrag doet hij dat ook voortaan automatisch maar ik kan het nog net opbrengen om zo nu en dan op een knopje te drukken. Best handig dus en gratis.

&nbsp;

[dashboard • tapiriik [tapiriik.com]](https://tapiriik.com/).