---
layout: post
title: Verslavend fabriekspel in je browser
author: Joris
categories:
 - Vertier
 - Internet
---

Sommige spelletjes hebben meer grip op mij dan andere. Platform spellen trek ik bijvoorbeeld totaal niet. Simulaties daarintegen enorm. [shapez.io](https://shapez.io) is zo'n verslavende simulatie.
![plaatje shapez](https://i.ytimg.com/vi/vs46SXeByjo/maxresdefault.jpg)

## Doel
In Shapez moet je een virtuele fabriek maken. Je gaat in plaats van auto's of schoudervullingen, vormen maken. Vormen die weer uit allemaal andere vormen en kleuren bestaan. Met behulp van knippers, plakkers, ververs (of is het schilders..?) en heel veel lopende banden breng je die naar je "hub". Als je genoeg spullen naar je hub hebt gebracht, ga je naar het volgende level. Er is geen geld of tijdsdruk dus je kan kalm aan doen. Uiteindelijk lijkt het een beetje op Transport Tycoon.

## Vet!
Zeker vet. Wat ook vet is, is dat je het gratis in je browser kan spelen. Voor een paar euro kun je ook de volledige versie kopen, maar daar is geen mac versie van. In de gratis versie zit geen reclame, dus die is goed te doen. Save en sneltoetsen e.d. werken gewoon.

Het spel zelf schijnt nogal op [Factorio](https://www.factorio.com/) te lijken. Factorio is alleen veel complexer en kost ook altijd geld.

[Shapez.io op GitHub](https://github.com/tobspr/shapez.io)

