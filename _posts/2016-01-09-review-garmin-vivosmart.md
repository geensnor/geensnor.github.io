---
id: 605
title: 'Review: Garmin Vivosmart &#8211; UPDATE 2016'
date: 2016-01-09T16:43:55+01:00
author: Joris
layout: post
guid: http://www.geensnor.nl/wp/?p=605
permalink: /review-garmin-vivosmart/
categories:
  - Spullen
tags:
  - review
  - spullekes
---
<img class="alignright" src="http://sites.garmin.com/vivo/m/g/vivosmart-choose-blue-1x.png" alt="" width="514" height="283" />**Update januari 2016**

In de 1,5 jaar dat ik hem gehad heb, is hij twee keer kapot gegaan. Het schermpje blijkt niet zo lang mee te gaan. Het was een mooi licht dingetje, maar niet erg duurzaam dus.

&#8212;&#8212;

De Garmin Vivosmart is een &#8220;Activity tracker&#8221; van Garmin. Hij is geavanceerder dan een fitness tracker, maar eenvoudiger dan een smart watch. Ik heb hem sinds een kleine week en hieronder ga ik er wat over vertellen.

## Ding zelf

De Vivosmart is een vrij klein zwart bandje. Hij weegt bijna niets en heeft geen knoppen. Hij zit prima. Doordat hij geen knoppen heeft moet je alles met het touchscreen doen. Deze is gevoelig genoeg, hapert nooit en werkt zelfs onder de douche. Het schermpje kan maximaal twee regels tekst weergeven. Dat is niet enorm veel, maar genoeg voor de alerts die hij vanuit je telefoon krijgt. Het scherm is duidelijk, behalve in de volle zon. Dan moet je echt even goed kijken wat er staat. Das jammer maar niet onoverkomelijk.

De verbinding met de telefoon is niet helemaal top. Hoewel hij zegt dat hij verbonden is, verschijnen er regelmatig alerts op m&#8217;n telefoon die niet op de Vivosmart zichtbaar zijn. Dat is wel slecht. Ik weet niet of dat aan m&#8217;n iPhone ligt of aan de Vivosmart. Misschien wordt dit verbeterd in de volgende firmware versie (die zit trouwens al op 2.5 ). Als het wel werkt (gelukkig meestal), werkt het ook goed. Het is bijvoorbeeld best handig om op je pols te zien wie er belt als je telefoon over gaat.

Door het kleine schermpje en de beperkte functionaliteit gaat de batterij relatief lang mee. Ik heb hem op dinsdag gekregen met de post en zaterdag heb ik hem voor de eerste keer opgeladen. Ik weet niet hoe vol hij was toen ik hem kreeg en de eerste dagen loop je er natuurlijk extra veel mee te klooien. Niet gek.

## Nauwkeurigheid

Om te kijken hoe nauwkeurig hij is, heb ik een stukje gelopen met de iPhone app Moves aan. Google maps gaf aan dat het stukje 1,4 km was.

<table>
  <tr>
    <th>
    </th>
    
    <th>
      Stappen
    </th>
    
    <th>
      Afstand
    </th>
  </tr>
  
  <tr>
    <td>
      Vivosmart
    </td>
    
    <td>
      1941
    </td>
    
    <td>
      1,59
    </td>
  </tr>
  
  <tr>
    <td>
      Moves
    </td>
    
    <td>
      1681
    </td>
    
    <td>
      1,6
    </td>
  </tr>
</table>

Eigenlijk zegt dit niets over de nauwkeurigheid want ik weet niet wie er gelijk heeft qua stappen. De afstand wel erg dicht bij elkaar. Zo dicht dat ik denk dat ze beide gewoon naar de GPS van m&#8217;n telefoon kijken. Zou interessanter worden als ik een keer 1,6 km door een parkeergarage (ergens waar geen GPS is) loop en dan kijk wat ze aangeven. Maar daar heb ik geen zin in.

## Garmin connect

Alle gegevens van de Vivosmart kun je terugvinden op Garmin connect. Dit is zowel een iPhone app als een website. Beide zijn niet zo goed/mooi als bijvoorbeeld Strava. Het werkt wel maar doet een beetje gedateerd aan. Bovendien is Garmin geen kei in het aanbieden van API&#8217;s en andere mogelijkheden om eigen data te gebruiken. Garmin maakt wel gebruik van de Healthkit spullen van Apple.

&nbsp;

Meer info: <a href="http://sites.garmin.com/vivo/vivosmart/" target="_blank">http://sites.garmin.com/vivo/vivosmart/</a>

Andere review: <a href="http://techcrunch.com/2014/09/29/garmin-vivosmart-review-part-activity-tracker-part-smartwatch-all-awesome/" target="_blank">http://techcrunch.com/2014/09/29/garmin-vivosmart-review-part-activity-tracker-part-smartwatch-all-awesome/</a>