---
id: 807
title: '[update] Geensnor gaat decentraal met zeronet.io'
date: 2016-02-29T10:52:28+01:00
author: Joris
layout: post
guid: https://www.geensnor.nl/wp/?p=807
permalink: /geensnor-gaat-decentraal-met-zeronet-io/
categories:
  - Internet
---
<a href="https://www.geensnor.nl/wp/wp-content/uploads/2016/02/zeronet.png" rel="attachment wp-att-806"><img class="alignright size-full wp-image-806" src="https://www.geensnor.nl/wp/wp-content/uploads/2016/02/zeronet.png" alt="zeronet" width="411" height="174" srcset="https://www.geensnor.nl/wp/wp-content/uploads/2016/02/zeronet.png 411w, https://www.geensnor.nl/wp/wp-content/uploads/2016/02/zeronet-300x127.png 300w" sizes="(max-width: 411px) 100vw, 411px" /></a>

**Update 7-3**

De &#8220;decentraalheid&#8221; van Geensnor kent geen grenzen! We hebben geensnor.bit vastgelegd in het decentrale DNS systeem van <a href="https://namecoin.info" target="_blank">Namecoin</a>. Kijk maar: <a href="https://namecha.in/name/d/geensnor" target="_blank">https://namecha.in/name/d/geensnor</a>. Dit betekent dat je de Zeronet versie van Geensnor nu ook kunt bereiken via <a href="https://127.0.0.1:43110/geensnor.bit" target="_blank">https://127.0.0.1:43110/geensnor.bit</a>.

**Originele bericht**

Als wij bij geensnor.nl ergens een broertje dood aan hebben, is het wel aan censuur. We willen tegen elke prijs voorkomen dat de waardevolle content van geensnor.nl niet overal te zien is. Na uitvoerig onderzoek, een aantal technische meetings, proof-of-concepts en lange discussies zijn we uiteindelijk bij <a href="https://zeronet.io/" target="_blank">zeronet.io</a> uitgekomen. Met behulp van zeronet wordt een website gedistribueerd via een Bittorrent achtige techniek en is er geen centrale server meer. Niet betaalde rekeningen, Chinese ambtenaren, PVV sympathisanten, wielrenhaters, niets of niemand kan ons nog offline krijgen! Geensnor is met deze innovatie van wereldformaat bovendien een van de eerste sites (waarschijnlijk DE eerste) in heel Nederland die van deze geavanceerde technologie gebruik maakt.

Om op zeronet te komen, moet je wel wat dingen doen: <del>ongeveer vijf regels in de terminal van je mac copy-pasten</del>. Gewoon het programma downloaden en tussen je andere programma&#8217;s gooien. Alles staat keurig hier uitgelegd:

<a href="https://github.com/HelloZeroNet/ZeroNet#user-content-how-to-join" target="_blank">https://github.com/HelloZeroNet/ZeroNet#user-content-how-to-join</a>

Vanaf dat moment is je favoriete weblog te zien op:

<del><a href="https://127.0.0.1:43110/1M7Ub4nz6SbJrXkSmi9w7Fp17mC47PLyr2" target="_blank">https://127.0.0.1:43110/1M7Ub4nz6SbJrXkSmi9w7Fp17mC47PLyr2</a></del>

<a href="https://127.0.0.1:43110/geensnor.bit" target="_blank">https://127.0.0.1:43110/geensnor.bit</a>

Je leest het goed, alleen &#8220;te zien&#8221;. Reageren e.d. kan wel via het protocol van zeronet, maar bij onze implementatie nog niet. Telkens wanneer www.geensnor.nl wordt geupdate, moet de webmaster van geensnor ook een aantal eenvoudige stappen uitvoeren om ervoor te zorgen dat de zeronet versie meegaat. Maar dat is natuurlijk een kleine moeite voor het hogere belang: vrijheid van informatie! En als we toch bezig zijn: Leve de Republiek!